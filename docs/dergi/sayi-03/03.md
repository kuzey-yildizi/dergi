---
title: "carmilla - abdullah şevki"
slug: "carmilla-abdullah.sevki"
tags: ["şiir","abdullah şevki","sayı:üç"]

---
                                      - Le Fanu'nün anısına

Carmilla    
Kan kraliçem  
Yıldızları tutuşturan güzelliğin  
Ay gümüş soğukluğunda  
Kan ve karın büyüsü  
Ağararak uyuyan dünyaya inerken  
Mavi buğunun kollarında

Üşümüş deniz  
Sokul kuytularıma dalgalarınla  
Aşk kan nehri  
Aksın aramızda  
Carmilla  
Kızıl çizgiler çizen  
Yosun renkli yarasa  
Gizemin açıklanamaz esrikliğisin  
Uç git, kurtul, istemem yanma

Ruhum aşkın hazzıyla sundu kendini  
En uzaktaki yıldıza dokundu bu gece  
Orman derin seslerle inliyordu  
Rüzgâra ant verdim  
Küllerimi savursun diye  
Bir daha toplanmamacasına.

![düğüm](/img/ky03_02_zaferyalcinpinar.jpg)