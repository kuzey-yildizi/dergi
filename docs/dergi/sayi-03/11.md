---
title: "soyut - nihat ciddi"
slug: "/3/soyut-nihat.ciddi"
tags: ["anlatı","nihat ciddi","sayı: üç"]


---
Soyut deyince aklıma gelenler hep sınırı belirsiz kavramlar oldu; çamur
gibi, kil gibi şekil verilmeyi bekleyen. İnsanlığın yüzyıllardır düşünüp
de somut kavramlar diye sınırlandırdığı. Bu kavramları, kafamda tam
belirginleşinceye kadar, hiçbir zaman olmayacaktı belki ama, onları hep
bulanık bıraktım, kafamda belki de insanlığın şimdiye kadar fark
edemedikleri vardır diye. Onları hep ilk insanların yaptığı gibi
karmaşık düşünüyordum. İlk insanlar da onlara fazla dayanamamış olmalı
ki onlara sınırlar koymuş: mitler, efsaneler, tanrılar gibi... İlkçağ
filozofları da kendi kafalarındaki bulantıyı korumuşlardı görüntüyü
netleştirene kadar. Doğadaki mantığı da böyle görmüşlerdi. Fakat bu
bulantının belki de onları körleştirdiğini düşünerek onu
sınırlandırmışlar. Ben de kendi sınırımı çizemezsem, belki de çevremin
geleneksel düşüncelerini kabullenecektim özgürlüğümü yitirerek.


![gökyüzü](/img/ky03_15.jpg)