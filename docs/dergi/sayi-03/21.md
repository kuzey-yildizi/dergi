---
title: "soru - alparslan nas"
slug: "/3/soru-alparslan.nas"
tags: ["şiir","alpaslan nas","sayı: üç"]

---



hangi sevgi senin aradığın    
yaprak desenli kaldırım taşlarında bıraktığın  
aşkını mı gözlüyorsun?

her geçtiğin yerden  
böğürtlen kokuları geliyor  
yine mi yırtık  
bahardan sakladığın çiçeklerle dolu  
pantolonun cebi

hayata hangi umutlar bağlıyor seni  
bağcıklarına basıp düşüyorsun  
ayakkabının  
her baktığında başını kaldırıp  
mavi beyaz sonsuzluğa

devamlı atlatıp kedi köpeği  
alıyorsun kemikleri  
sen  
hangi toprağa gömüyorsun  
kıkırdak yumuşaklığındaki  
anılarını

gece yatarken  
kapıyorsun kulübenin kapılarını  
deniz görmeyen  
ve deniz görenlere yol alıyorsun son sürat  
kovalarmışçasına zaman  
bedenin  
kaçarmışçasına  
hangi dünyaya koşuyorsun

bir su damlası düştü eline  
sanırsın ellerimde ellerin  
yoksa sen  
yağmur olup da  
bulutlardan  
taşıyor musun?

heey çocuk  
sesin gelmiyor  
yaşıyor musun?
