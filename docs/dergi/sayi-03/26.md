---
title: "[isimsiz] - turgut çetin"
slug: "turgut.cetin"
tags: ["şiir","turgut çetin","sayı: üç"]

---
Mektup almış bir mahkûm yüreği    
Su sesi duymuş bulut korkusu  
İnadına İstanbul  
İnadına hasret çektiğim  
Alışamadım kendi sesimi duymaya  
Alışamadım suçluluğun ağırlığına  
Masum olmayı özledim

Sahip olamadığı şeyleri arayan bir gezginci gibi  
Sen  
Bir fil ölüsü bana  
İlgi çekici bir iğrençlikle bakıp  
Asaletimi kemiklerimde aradın.



![vapur](/img/ky03_24b.jpg)