---
title: "savunma - özgür macit"
slug: "/dergi/3/savunma-ozgur.macit"
tags: ["şiir", "özgür macit","sayı: üç"]
---


hayatı tanımlara sığacak    
                                                                                       tanımsız
kişiden  
                                                                               bedeninin
aksini  
                                                                               otobüs
durağının camında  
                                                                               ruhunu
kalbinde görüp  
                                                                                               beğendiği
kişiye ---

                                (sana hiç mutluluktan söz etmiş miydim?  
                                ya gökyüzündeki gülümsemenin  
                                        ne renk olduğundan  
                                                o sabah?)

namerdim  
güneşten bir dirhem çaldıysam  
ve zakkum köklerinden özümleyip  
                sevgiyi  
                kenger sakızı gibi  
                        saldıysam yüreklere

                        ceza giymeyeceğim yaptıklarımdan  
                                --- sevmek istisna ---  
                        kulluğumdandır  
                                        düşen ilk yağmur damlası olmak  
                                ve bozup eylemsizliği,  
                                                kırıp kalemi  
                                mahkûm etmek suyu aşka

        gerçek şu:  
ben yalnız  
boşayıp zincirlerinden uçurtmamı  
        salmadım bulutlara  
                o sabah  
kapkara gökyüzünde  
                karalanası diye

                                (peki delilerden bahsetmiş miydim?  
                                ya yalnız onların  
                                                mutlu olduklarından?)

                                                                                       itiraf
ediyorum:  
                                                                                               şair delidir!
