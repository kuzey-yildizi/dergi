---
title: "özge dir/ik¹’in bütün şiirleri’ne başlangıç denemesi²"
slug: "/11/ozge.dirikin.butun.siirlerine.baslangic.denemesi"
tags: ["biyografi","şiir","sayı: on bir"]
---

özge dirik, 14 ekim 1978'de manisa'da doğdu. öğrenimini odtü iktisat
bölümünde tamamladı. şiirleri ağır ol bay düzyazı, hece, kuzey yıldızı,
öteki-siz, pencere, varlık gibi dergilerde yayımlandı. kuzey yıldızı'nı
yayıma hazırlayan ekipte yer aldı. 27 ağustos 2004 tarihinde yaşamına
son verdi.

kalabalık\*

"ipekböceği attım  
eşarp düştü içime..."

uyandım
rüyamda kanamış dilim  
belki kıtlama jiletle bağrılan  
yaşam öyküleri anlatmışımdır çocuklara.  
çocuklar dedim de  
onlar da kanadılar  
kanınca bana.

kalktım  
bir eşkıya rica etti yüklerimi  
güzel de bir kadın  
çocuğunu öleceği yaşa büyütemeden giden  
bir anneyi uğurlamış olsa da  
on yedi kalp kriziyle

yürüdüm  
adımlarım nasıl da uyarılıyor  
kapıyı çalan biri olduğunda  
isterse bir hırsız olsun  
kapıyı çalmaya yeltenen

öldüm

ve yarın üşüştüler başıma; yaşlar, ayaklar, gözler  
ve yarı yaşam yakınmaları sürdü adıma  
ve yar uzun saçlı bir adamla geldi mezarlığa  
ve ya bir kadınla...

ve

gömdüler beni,  
öldürdükleri gibi  
özenle.


 

^1^ özge, 13 kasım 2003 tarihli 1057 no ile kyyazarlari'nda yer alan
e-postasını «özge dir (bunun da kedidir-den çalıntı olduğunu
söylemeliyim.)» diyerek bitirmişti. listeye gönderdiği şiirlerinde de
çoğunlukla «özge dir» deyişini kullanıyordu. bu konunun daha detaylı
incelenmesi gerektiğini düşünüyoruz.

^2^ özge'nin burada yer alan şiirlerinde köşeli parantez içinde yer alan
tarihler e-postanın gönderildiği tarihtir. küme parantezi içersinde yer
alan sayılar ise http://groups.yahoo.com/group/kyyazarlari adresindeki
e-posta numarasını belirtmektedir.

\* Hece Aylık Edebiyat Dergisi, Sayı: 93, Eylül 2004

---
- [borun pazarı - özge dirik](/11/borun.pazari)
- [fakir uyak - özge dirik](/11/fakir.uyak)
- [emniyet kayığı - özge dirik](/11/emniyet.kayigi)
- [satır-a temenniler - özge dirik](/11/satir-a.temenniler)
- [içimizdeki müzik - özge dirik](/11/icimdeki.muzik)
- [ikigen - özge dirik](/11/ikigen)
- [[isimsiz] - özge dirik](/11/isimsiz)
- [masalınız var - özge dirik](/11/masaliniz.var)
- [seher eskidi - özge dirik](/11/seher.eskidi)
- [heykel - özge dirik](/11/heykel)
- [kırılış - özge dirik](/11/kirilis)
- [pis-duvar - özge dirik](/11/pis-duvar)
- [beyin timur'ları - özge dirik'](/11/beyin.timurlari)
- [ba ba - özge dirik](/11/ba.ba)
- [masal-1 - özge dirik](/11/masal-1)
- [ikincil ruhla pisuar buluşmaları - özge dirik](/11/ikincil.ruhla.pisuar.bulusmalari)
- [ruh söküğü - özge dirik](/11/ruh.sokugu)
- [çirkin ördek derisi(nden eldiven imal eden bahaneler) - özge dirik](/11/cirkin.ordek.derisinden.eldiven.imal.eden.bahaneler)
- [ruj ruhu - özge dirik](/11/ruj.ruhu)
- [makas - özge dirik](/11/ruj.ruhu)
- [ilham nöbetleri - özge dirik](/11/ilham.nobetleri)



