---
title: "sesimde şehirlerin sisi - doğan ergül"
slug: "sesimde.sehirlerin.sisi-dogan.ergul"
tags: ["şiir","doğan ergül","sayı: üç"]


---
Yoksa\
Şarkını susmazdım\
ışığa uymuştum bütün\
ayaklarım gözüm hız

yakın durduğum yollara gideceğim

sana değdiğim akşamlar\
çantamda huy

ellerimin ayasında ay\
eriyen\
sıcaklığı ruhumda buhur

aklımdı kendine soru

durmayı öğrendim\
dökülmüş simlerinde camların\
bulduğum resim

unutulmuş bir öğlen

eski yağmurların sesiyle\
uyandığım sabahlar\
kül

sesimde şehirlerin sisi\
uzak yollara vuracağım\
kendimi

unutacağım.
