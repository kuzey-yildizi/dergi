---
title: "körebe - nurduran duman"
slug:  "korebe-nurduran.duman"
tags: ["şiir","nurduran duman","sayı: üç"]


---
Salın ey şehir\
Kıskandır beni gecelerinle\
Nisan yağmurları yıkarken gamsız bedenini\
Süzül kendi içine, kedere, sevince.\
Şimdi bir utanç duvarıdır benim gecelerim\
Örülür içimde.

Kalabalık hayatım buzdağına çarptı\
Yalnızlık yalnızlığımla sevişmede.\
Yalnızlık dörtnala şehvet\
Dörtnala korku yalnızlığım.\
Boş yüreklerin soğuk evlerinde\
Kaplumbağa sessizliği batışım.

Dipsiz kuyularda "uyuyan güzel" şimdi seher\
Kirli sorular çırpınıyor sularımda\
Cevaplaması zor yaptıklarımı\
Pişmanlıklarım peşimde.
