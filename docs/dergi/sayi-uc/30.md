---
title: "bir katliamın fotoğrafını çekiyor gözlerin - alper akdeniz"
slug: "bir.katliamin.fotografini.cekiyor.gozlerin-alper.akdeniz"
tags: ["şiir","alper akdeniz","sayı: üç"]

---
                yunus bekir yurdakul'a

şiir kokuyor üstün\
ıpıslak olmuş palton\
çok mu ağladılar omzunda?\
anlat bekir abi.

insanlardan kaçıyorum\
en çok da kendimden\
azalırken güneşin ışıkları\
kapatırken kapılarını israil\
cesetler üzerime geliyor\
yardım et bekir abi,\
çocuklar ölüyor.

ne çok doğuyoruz\
onlarca yüzlerce doğuyoruz\
bir katliamın fotoğrafını çekiyor gözlerim\
bu çocuklar kimin bekir abi!

gidiyorum bekir abi\
korktum! belki bir durak sonra\
beni de kurşun yağmuruna tutarlar,\
baba olmadan ölürüm.


![çocuk](/img/ky03_24a.medium.jpg)