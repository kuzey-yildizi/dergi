---
title: "gözlerine eriyeceğim - yusuf varol"
slug:   "gozlerine.eriyecegim-yusuf.varol"
tags: ["şiir","yusuf varol","sayı: üç"]


---
                Ağlayacaksan dudaklarıma ağla\
                Ki kurumasın sözcüklerin

        Dudaklarımı birleştiren ağını parçaladım\
aynamda yürüyen örümceğin\
Sim suskuyu kendime sapladım gündüzleyin\
Sesi dıştalayıp kuruyamadım\
Ve hiçbir aşkın içinde kuru kalamadım

        Vahiy oldu puslu gök, acı gri\
Tenim daha mor, daha gri.\
Beynim daha ölgün, yüreğim acı siyah\
Ben, bu uzaklık sonrası\
gözlerine eriyeceğim

        Vahiy oldu gece'sizlik\
Ve sensizliğim, bilmem kaç zamanlı tarihli\
Secdeye durdu sözcüklerim\
buzul dilimin eriyişine sırt\
Ben, bu uzaklık sonrası sesine eriyeceğim\
Yitirsem rengini bile, yaşamaktır eriyeceğim\
ertelensen de o ebedi gülüşünü\
Ölmektir eriyeceğim.
